---
layout: post
title:  "Podzimní kampusová sezóna"
author: leni
categories: [ New York, USA, univerzita]
featured: true
image: assets/images/podzim2021/podzim2.jpg
---

Univerzitní kampus ovládly <a href="https://www.ugg.com/">Ugg boty</a>, <a href="https://www.memesmonkey.com/topic/han+solo+season">Han Solo season</a> už byla nebo ještě bude, a dorazil i nový trend tzv. <a href="https://www.amazon.com/QUILTED-FRONT-JACKET-Medium-MAUVE/dp/B09HY92MDM/ref=sr_1_4_sspa?keywords=quilted+jacket&qid=1636813532&sr=8-4-spons&psc=1&spLa=ZW5jcnlwdGVkUXVhbGlmaWVyPUFGTE9HTVAzRjlFVVEmZW5jcnlwdGVkSWQ9QTAxODA5MzIzNVNMTVBQU0gySVNUJmVuY3J5cHRlZEFkSWQ9QTAyOTU2MTcxUDNDNk9NWTdKUFNSJndpZGdldE5hbWU9c3BfYXRmJmFjdGlvbj1jbGlja1JlZGlyZWN0JmRvTm90TG9nQ2xpY2s9dHJ1ZQ==">quilted jackets</a> a <a href="https://www.amazon.com/dp/B09GK4527G/ref=sspa_dk_detail_1?psc=1&pd_rd_i=B09GK4527G&pd_rd_w=2b5jr&pf_rd_p=887084a2-5c34-4113-a4f8-b7947847c308&pd_rd_wg=a1AWm&pf_rd_r=ZZTB2037JYGSM7ME6V3B&pd_rd_r=9f1c83f9-5f1b-4b4e-ace2-1d1158b868ed&smid=ANDGJ6ZM9IUX2&spLa=ZW5jcnlwdGVkUXVhbGlmaWVyPUEzVFFUMTcxUTNZT0VSJmVuY3J5cHRlZElkPUEwODcxNzQzM1BJVTBYU0syWVlSMyZlbmNyeXB0ZWRBZElkPUEwNjAxOTcxQjI1RkVEU1VQUzBRJndpZGdldE5hbWU9c3BfZGV0YWlsJmFjdGlvbj1jbGlja1JlZGlyZWN0JmRvTm90TG9nQ2xpY2s9dHJ1ZQ==">shackets</a> (mix mezi shirt a jacket), které spíš sluší, než by měly kapacity odehnat tradičně vlezlý a nepředvídatelný newyorský podzim. Babí léto tu trvá půl dne, pak se všechno zatáhne a shůry vám pošlou všechno, co jim zbylo. Posledně to byla směs krup s deštěm, s přídatkem sněhu. Že byla půlka října? Nevadí! Jindy se to otočí a budíte se do těžce propršeného dne, kdy leje a leje a leje, až nevíte, jestli si nemáte na dvorku začít stavět malou archu. Na sníh zatím čekáme, ale určitě ne s takovou radostí jako <a href="https://www.youtube.com/watch?v=MuS5IrQPqFg">Lorelai Gilmore</a>.

<img src="/assets/images/podzim2021/podzim1.jpg">
*Místní podzim by se měl vyvážet...*

Počasí v Central New York má vlastní charakter a kdyby se tu točil film, mělo by vlastní repliky a možná i obytný trailer. Ostatně, filmaři to tu mají rádi a ne jen pro počasí. Oba dva díly hororu <a href="https://www.imdb.com/title/tt6644200/">A Quiet Place</a> se točily na různých lokacích v okolí, víc na sever v Buffalu najdete plnohodnotné studio <a href="https://www.buffalofilmworks.com/">Buffalo FilmWorks</a>, a ve "vesnici" vedle Syracuse se co rok natočí nový film pro Hulu s tématikou <a href="https://americanhigh.com/">střední školy</a>. Ne nadarmo se naší části New Yorku přezdívá <a href="https://www.newyorkupstate.com/road-trips/2016/01/upstate_hollywood_movies_filmed_throughout_new_york_state.html">Upstate Hollywood</a>. Navíc to tu má strašně rád momentálně <a href="https://www.cnn.com/2021/11/10/entertainment/rust-film-crew-member-files-lawsuit/index.html">novinami propíraný Alec Baldwin</a>, a to i přes <a href="https://www.syracuse.com/celebrity-news/2021/02/i-love-syracuse-alec-baldwin-says-hes-thought-about-moving-to-cny-video.html">důvody, které já neocením</a>. Syracuse není metropole a jestli pandemie něco odhalila, jsou to jejich jisté nedostatky, co se týče zábavy a "things to do around here". Na což dost pravděpodobně v dospívání přišel i Tom Cruise, který se tu narodil...

<img src="/assets/images/podzim2021/podzim7.jpg">
*Kampus ve čtvrtek kolem 11h dopoledne, když jsou všichni zalezlí ve škole a nebo doma.*

Kampusové dění je ale mnohem klidnější než hollywoodská kariéra genia loci. V rámci sypání si dekonolizačního popela na hlavy kolonizátorů se tu konečně postavil <a href="https://news.syr.edu/blog/2021/10/14/first-phase-complete-of-new-onondaga-art-installation-on-the-quad/">důstojný památník kmene Onondaga</a> (viz úvodní obrázek). Všichni jsme zpátky v prezenční výuce, povinně chodíme na očkování proti chřipce a nepovinně na fotbalové a basketbalové zápasy v konečně otevřeném Carrier Dome. (O tom víc příště, to si zaslouží samostatné psaní.) Mezitím nosíme roušky i do tříd, protože už od začátku akademického roku jsme v červené zóně a univerzita si nedovolí nám je direktivou sundat, neb se jim nechce nás zase posílat domů k Zoomu. Mně by to až tolik nevadilo, protože možnost ztlumit vybraná lidská stvoření se ještě do "offline" života efektivně nepřeložila. Navíc, abych pravdu řekla, mám všehovšudy jednu schůzku za týden s mou vedoucí dizertační práce, a všechny ostatní schůzování a laborky vedeme čistě online. Není to úplně "university campus experience", co slibovali v brožurách, ale nezlobím se.

<img src="/assets/images/podzim2021/podzim5.jpg">
*Konečně nám otevřeli svatostánek amerického fotbalu a basketbalu!*

Jen občas dumám po dlouhých zimních večerech, když s přítelem skládáme puzzle, jestli moje pandemická asociálnost někdy odezní a nebo se bude jen prohlubovat. Lidi mám většinou ráda, jen teď se nějak stalo, že je můžu jen v omezeném množství a to spíš jen své oblíbence. A čím víc času trávíme v tomhle projektově nezvládnutém globálním zdravotním dobrodružství aka COVID pandemii, tím míň se mi chce trávit čas s lidmi, co mě nebaví nebo mě vyloženě prudí, protože mám pocit, že mě obírají o čas i energii. Vyrábíš zbytečný drama? Nashledanou. Budeš se se mnou hádat o antivax konspiracích? Nazdar. Energie není a těžko se vyrábí. Ostatně, jestli na tom jste podobně, *The Times* nedávno publikovali článek, který přináší aspoň trochu vysvětlení, <a href="https://time.com/6099133/why-you-feel-tired-all-the-time/">proč jsme všichni unavení a proč se z toho je špatně dostává</a>.

Kolem a kolem, máme tu podzim ne úplně nepodobný jiným ne/pandemickým rokům, ale návrat do normálu probíhá spíš povrchově. Pandemie je pořád. Jen s tím rozdílem, že kampus je o něco málo živější než byl loni, což se pozná hlavně podle slalomu mezi studenty během přestávek, když se snažíte dojít si pro kafe, můžeme cestovat a už se dá jít i někam jinam, než jen do parku.

Mně se režim změnil hlavně v tom, že už nemusím chodit na přednášky, ale "jen" píšu a čtu. Knížky, akademické i neakademické články a cokoliv, co mě posune ve vědění o kousek blíž k porozumění videohrám. Neb věřím na propojení praxe a teorie, prokládám to ještě online <a href="https://www.gamedevhub.cz/">kurzem herního designu se šikulama z Game Dev Hub</a>. V dubnu mě čeká *End of Coursework exam*, což je obdoba tzv. comprehensive exam, které tu plní každý PhD student, aby prokázal, že umí dost na to, aby byl vpuštěn do další, dizertační, fáze doktorátu. Už teď nestíhám, i proto, že jsem úplně změnila oblast výzkumu, což mě samozřejmě vůůůůůbec (mrk mrk) nestresuje, ale to je asi součást problému všech akademiků, nejen na podzimním univerzitním kampusu.

<img src="/assets/images/podzim2021/podzim3.jpg">
*Drobný výsek z rostoucího seznamu čtiva...*

 P.S. Kdybyste si chtěli udělat vánoční radost, <a href="https://theoodie.com/products/the-oodie-original-slipper-boots-unicorn">Ugg botky můžete teď sehnat i s jednorožčím potiskem</a>.
