---
layout: post
title:  "Něco málo o univerzitním sportu v Syracuse"
author: leni
categories: [ New York, USA, univerzita]
featured: true
image: assets/images/dome/featured-dome.png
---
Být sportovcem reprezentující univerzitní tým v USA znamená mít nejen úmorný tréninkový plán, do kterého musí stíhat i školu, ale patří k němu i vysoký sociální status, určitá privilegia a kolikrát i speciální zacházení.

Sportovci, hlavně těch týmů, které jsou na předních příčkách <a href="https://www.ncaa.com/rankings">celostátních amerických žebříčků</a>, jsou na kampusu na úrovni nedotknutelných polobohů a už během univerzitních let se stávají lokálními, ale i celostátními celebritami. Nadaní studenti dostávají vysoká sportovní stipendia a pro ty hodně dobré se po škole otevře svět profi sportu v NBA, NFL, NHL atd.

**Sport tu vážně není jen sport. Do značné míry je to forma náboženství až kultu.** Davy lidí by za své univerzitní týmy dýchaly, pokud by je o to někdo poprosil. Lokální supermarkety prodávají týmový merch a na důležité zápasy se bary, kluby a domácnosti přemění v místa obrandovaná do barev lokálních univerzit. A nedejbože pokud fandíte jiné univerzitě a nemáte k tomu solidní důvod...
 
### Sport to je drahá zábava
V porovnání s českou kulturou tu **všechno přijde větší, hlasitější, a v neposlední řadě mnohem dražší**. To, co my máme v ČR jako profi sport, se v USA odehrává už na úrovni univerzit. Je to celkem logické, neb sumy peněz, které protečou sportovními týmy byť jen jedné univerzity, se pohybují v řádech vyšších desítek milionů dolarů na jednu sezónu. Pro představu, moje škola ročně vynaloží kolem $80 milionů na všechny své atletické týmy a vrátí se jim kolem $95 milionů, <a href="https://dailyorange.com/2020/03/syracuse-athletics-draws-record-99-million-revenue-2018-19/">dva roky zpátky dokonce trhli rekord s $99 miliony</a>. Univerzity Florida State nebo Notre Dame si ale ve stejném roce sáhnout od $170 až na $200 milionů. Pro porovnání, to je dvakrát rozpočet pro Českou republiku pro rok 2021 + ještě zbyde 30 mega dolarů. Ka-ching!

### Boeheimova Armáda basketbalistů
Naše univerzita je známá hlavně pro **tři sporty - basketbal, americký fotbal a lacrosse**. 

Basketbal je u nás takový fenomén, že se basketbalistům absolventům přezdívá **tzv. Boeheim Army** podle trenéra Jimyho Boeheima, který místní tým vede už od roku 1963. Jeho dva synové jsou naše lokální hvězdy a konkrétně mladší (fešák!) Buddy má i <a href="https://www.forbes.com/sites/adamzagoria/2021/07/08/get-your-buddy-buckets-gear-syracuses-boeheim-makes-nil-history">vlastní merchandise, o kterém v létě informoval i Forbes</a>, a <a href="https://businessofcollegesports.com/name-image-likeness/buddy-boeheim-lands-cereal-box-deal-in-another-first-of-the-nil-era/">řadu cereálií</a>. Hlavně proto, že je jedním z nejproduktivnějších střelců, a přezdíváme mu tu "Buddy Buckets".

<img src="/assets/images/dome/basketball.jpg">

Zajímavostí je, že až do června loňského roku sportovci nemohli kapitalizovat na svém vlastní jménu a nesměli figurovat v reklamách, o sponzoringu nemluvě. Loni v létě se ale <a href="https://www.ncaa.org/">NCAA</a>, což je organizace zastřešující všechny univerzitní týmy a sportovce v USA uvolila, že regule změní.

Basketbalová univerzitní sezóna tu začíná v listopadu a trvá až do března. Od března až do cca půlky dubna se tu pak odehrává turnaj mezi týmy z tzv. první divize (D1). Tomu se tu přezdívá **March Madness** a zápasy se už nehrají jen na univerzitních kampusech, ale probíhají na velkých stadionech různě po státech. Stejně jako celou sezónu, i tyhle zápasy přednáší televize. Letošní finále tak bude v New Orleans, v superdómu, který si možná ještě pamatujete ze záběrů, když na město uhodil hurikán Katrina.

### Homecoming amerického fotbalu
O americkém fotbalu toho tolik nevím, ostatně pravidla jsou pro mě stále tak trochu záhadou, ale je to neskutečná podívaná se spoustou parády ještě před samotným zápasem. Aspoň tedy pokud se jedná o tzv. **homecoming game**.

<img src="/assets/images/dome/funzone.jpg">

Univerzitní sezóna amerického fotbalu běží od srpna do prosince. Týmy, stejně jako v jiném sportu objíždějí zápasy, které hostí jejich protivníci, a většinou jich je několik v řadě. Jednou za sezónu se odehraje tzv. homecoming zápas. Ten se koná většinou po nejdelším výjezdu domácího týmu mimo kampus. Homecoming je tak první zápas po takovém výjezdu, kdy se domácí vrací domů (proto ten "homecoming") a soupeř je většinou papírově mnohem horší, aby ten návrat sklidil od všech slávu a potlesk. 

<img src="/assets/images/dome/band.jpg">

V den zápasu se na kampusu roztáhnou party a VIP stany s občerstvením, přijedou foodtrucky s hot dogy, burgery a pivem, školní kapela hraje pro zábavu všech a všechno se připravuje na 2 hodiny fandění. Na homecoming se zvou všichni absolventi, přátelé školy a rodiny studentů. Celý týden před zápasem se na kampusu děje něco spojené s homecoming. Zápas se pak koná o víkendu, univerzita přichystá program pro alumni a i cena lístků na zápas je pro ně přívětivější. Proto taky ta "fun zone", stany s jídlem a pitím a doprovodný program.

Když se pak dostanete do samotného stadionu děje se tam zhruba tohle:

<iframe width="800" height="450" src="https://www.youtube.com/embed/o0VshMUDHCg?controls=0" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>

A takhle vypadá nástup domácího týmu (počkejte si hlavně na 0:53 a dál):

<iframe width="800" height="450" src="https://www.youtube.com/embed/VnWBCwpg6_Y" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>


### Pár zajímavostí na konec

Homecoming, který možná znáte z amerických <a href="https://thedailynighthawk.com/803/arts-entertainment/homecoming-movies/">filmů, kde se volí král a královna plesu</a>, není tenhle univerzitní, ale středoškolský. V principu to ale funguje stejně :) 

#### Americká hymna
Na každém, opakuji každém, zápasu se před jeho začátkem hraje americká hymna. Je jedno, jestli je to jen malý exhibiční zápas, nebo velká paráda. Hymnu často ji zpívá někdo z univerzitního sboru nebo místního pěveckého oboru. Je jedno, který sport se hraje. Hymna zazní vždycky a hezky, jak znáte z filmů, s rukou na srdci. Všimla jsem si už ale i lidí, co si drží oblast v místech, kde jsou játra, ale neodvažuju se hádat proč...

#### Předcházení nehodám z opilosti
Kapacita našeho Carrier Dome je 50 000 lidí, byť se ne vždy naplní. Na zápasy se většinou sjíždí celé město a na stadionu se dá koupit pivo. Pořadatelé se proto snaží celkem předvídavým způsobem předcházet pozápasovým silničním nehodám způsobené opilými řidiči. Alkohol si koupíte jen do půlky hry, pak se z repráků ozve, že bar zavírá, popřejí vám, ať zodpovědně řídíte, a po zbytek hry jste na suchu. 

<img src="/assets/images/dome/jumbotron.jpg">

P.S. Té velké věci uprostřed stropu, se říká jumbotron. A ten náš je vážně jumbo. Konec flexu.