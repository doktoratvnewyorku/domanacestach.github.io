---
layout: post
title:  "Něco málo o univerzitním sportu v Syracuse"
author: leni
categories: [ New York, USA, univerzita]
featured: true
image: assets/images/dome/featured-dome.png
---
Být sportovcem reprezentující univerzitní tým v USA znamená mít ale nejen úmorný tréninkový plán, do kterého musí stíhat i školu, ale patří k němu i vysoký sociální status, určitá privilegi a kolikrát i speciální zacházení. Sportovci, hlavně těch týmů, které jsou na předních příčkách celostátních amerických žebříčků, jsou na kampusu na úrovni nedotknutelných polobohů a už během univerzitních let se stávají lokálními, ale i celostátními celebritami. Nadaní studenti dostávají vysoká sportovní stipendia, s přimhouřenýma očima všech profesorů prolezou a pro ty hodně dobré se po škole otevře svět profi sportu v NBA, NFL, NHL a tak.

Sport tu tak není jen sport, ale do značné míry je to forma náboženství. Aspoň v porovnání s českou kulturou mi tu všechno přijde větší, hlasitější, lépe zaplacené. To, co my máme jako profi sport, se v USA odehrává už na úrovni univerzit.

### Sport to je drahá zábava
Je to celkem logické, neb sumy peněz, které protečou sportovními týmy byť jen jedné univerzity se pohybují v řádech vyššch desítek milionů dolarů na jednu sezónu. Pro představu, moje škola ročně vynaloží kolem $80 milionů na všechny své atletické týmy a vrátí se jim kolem $95 milionů, <a href="https://dailyorange.com/2020/03/syracuse-athletics-draws-record-99-million-revenue-2018-19/">dva roky zpátky dokonce trhli rekord s $99 miliony</a>.Univerzity Florida State nebo Notre Dame si ale ve stejném roce sáhnout od $170 až na $200 milionů. Pro porovnání, to je dvakrát rozpočet pro Českou republiku pro rok 2021 + ještě zbyde 30 mega dolarů.

Naše univerzita je známá hlavně pro **tři sporty - basketbal, americký fotbal a lacrosse**. 

### Boeheimova Armáda basketbalistů
Basketbal je u nás takový fenomén, že se absolventům říká tzv. Boeheim Army podle trenéra Jimyho Boeheima, který místní tým vede už od roku 1963. Jeho dva synové jsou naše lokální hvězdy a konkrétně mladší (fešák, ehm) Buddy má i <a href="https://www.forbes.com/sites/adamzagoria/2021/07/08/get-your-buddy-buckets-gear-syracuses-boeheim-makes-nil-history">vlastní merchandise, o kterém v létě informoval i Forbes</a>, a <a href="https://businessofcollegesports.com/name-image-likeness/buddy-boeheim-lands-cereal-box-deal-in-another-first-of-the-nil-era/">řadu cereálií</a>. Hlavně proto, že je jedním z nejproduktivnějších střelců a přezdíváme mu tu "Buddy Buckets".

Zajímavostí je, že až do června loňského roku sportovci nemohli kapitalizovat na svém vlastní jménu a nesměli figurovat v reklamách, o sponzoringu nemluvě. Loni v létě se ale NCAA, což je organizace zastřešující všechny univerzitní týmy a sportovce v USA uvolila, že regule změní.

### Homecoming amerického fotbalu
O americkém fotbalu toho tolik nevím, ostatně pravidla jsou pro mě stále tak trochu záhadou, ale je to neskutečná podívaná se spoustou akcí ještě před samotným zápasem. Aspoň tedy na univerzitním kampusu. 

kromě dokumentů a studií o zranění hlavy a dezolátním stavu, do kterého se někteří hráči amerického fotbalu můžou na konci své kariéry dostat. Tom Brady by měl být ale v cajku.


<img src="/assets/images/podzim2021/podzim3.jpg">
*Drobný výsek z rostoucího seznamu čtiva...*

