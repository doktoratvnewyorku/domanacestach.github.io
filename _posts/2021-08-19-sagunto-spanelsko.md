---
layout: post
title:  "Sagunto: Kde pondělí znamená zítra"
author: leni
categories: [ Španělsko, Evropa, historie ]
featured: true
image: assets/images/sagunto/11.jpg
---

Některé výlety vás naučí o místní kultuře víc než jiné. Náš výlet do Sagunta se dá rozhodně počítat mezi jeden z takových.

Zaprvé, Španělé mají na vše spoustu času. Obdivuju je za to tím víc, čím víc času strávím čekáním ve frontě, protože se někdo zapovídal s prodavačkou či paní u přepážky, kde si chcete koupit lístek na vlak, co vám odjel *-mrknu na hodinky-* teď. Stane se.

Zadruhé, Španělé MOC dobře ví, proč se dopoledne a zejména kolem poledne nepohybují během 30 stupňů po rozpáleném městě. My jsme takhle moudré nebyly a i přes snahu se zdržovat co nejvíce ve stínu, nás sluníčko kolikrát dohnalo až tam. Na druhou stranu, ten pocit solidarity s podobnými blázny-turisty, je vlastně docela prima. Ty nechápavé pohledy místních už potěší trochu méně.

Zatřetí, kdybychom byly znalé místních poměrů, asi by nás nenapadlo si to nakráčet do města, kde je největší atrakcí římský amfiteátr, ruiny Castillo a bezpočet muzeí, zrovna v pondělí. V pondělí, stejně jako například ve Švédsku, jsou totiž památky ve Španělsku zavřené. 

<img src="/assets/images/sagunto/4.jpg">

Stalo se a tak jsme sice byly ochuzeny o interiér všech výše zmíněných památek, ale zato jsme se zvládly prodrat skry olivovníky a fíkovníky, dostaly se až k ruinám, kam jsme původně vůbec nechtěly (zdály se být vážně vysoko na kopci) a cestou jsme se zaposlouchávaly se do malebného leč hlasitého zpěvu cikád.

<img src="/assets/images/sagunto/6.jpg">

<img src="/assets/images/sagunto/7.jpg">

### Křížová cesta 

Při bloumání městem jsme tak narazily na místní *calvario*, což je cik cak se do kopce linoucí stezka vedoucí k malému kostelíku. Zastávky podél ní značí jednotlivé fáze Ježíšovy křížové cesty. Tohle místo se vymyká svému okolí hlavně tím, že je celé natřené bílou barvou, takže za letního slunka září do dálky.

<img src="/assets/images/sagunto/2.jpg">

<img src="/assets/images/sagunto/3.jpg">

<img src="/assets/images/sagunto/5.jpg">

Co mě zaujalo v Saguntu jsou nádherně rozkvetlé ibišky, na které narazíte během procházky starým městem a částečně i židovskou čtvrtí. Ta je dalším z mnoha částí města, které můžete zvládnout projít i přesto, že je všude jinde zavřeno.

<img src="/assets/images/sagunto/10.jpg">

<img src="/assets/images/sagunto/1.jpg">

<img src="/assets/images/sagunto/12.jpg">

### Na kolik to přijde
Zpáteční cesta z Valencie z Nord Station vlakem do Sagunta přijde na cca 8€.