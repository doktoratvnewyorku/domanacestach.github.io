---
layout: post
title:  "Sagunto: Kde pondělí znamená zítra"
author: leni
categories: [ Španělsko, Evropa, historie ]
featured: true
image: assets/images/sagunto/11.jpg
---

Některé výlety vás naučí o místní kultuře víc než jiné. Náš výlet do <a href="http://www.aytosagunto.es/es-es/Paginas/inicio.aspx">Sagunta</a> se dá rozhodně počítat mezi jeden z takových.

Zaprvé, **Španělé mají na vše spoustu času**. Obdivuju je za to čím víc času strávím čekáním ve frontě, protože se někdo zapovídal s prodavačkou či paní u přepážky, kde si chcete koupit lístek na vlak, co vám odjel *-mrknu na hodinky-* teď. Žádný stres, nikdo se nerozčilujeme, jedeme dál.

Zadruhé, **Španělé MOC dobře ví, proč se dopoledne a zejména kolem poledne nepohybují během 30 stupňů po rozpáleném městě**. My jsme takhle moudré nebyly a i přes snahu se zdržovat co nejvíce ve stínu, nás sluníčko kolikrát dohnalo až tam. Na druhou stranu, ten pocit solidarity s podobnými blázny-turisty, je vlastně docela prima. Ty nechápavé pohledy místních už potěší trochu méně.

Zatřetí, kdybychom byly znalé místních poměrů, asi by nás nenapadlo si to nakráčet do města, kde je největší atrakcí **římský amfiteátr, ruiny Castillo a bezpočet muzeí**, zrovna v pondělí. Stejně jako například ve Švédsku jsou **památky ve Španělsku v pondělí zavřené**. 

<img src="/assets/images/sagunto/4.jpg">

Stalo se a tak jsme sice byly ochuzeny o interiér všech výše zmíněných památek, ale zato jsme se zvládly prodrat skry olivovníky a fíkovníky, dostaly se až k ruinám, kam jsme původně vůbec nechtěly (zdály se být vážně vysoko na kopci) a cestou jsme se zaposlouchávaly se do malebného leč hlasitého zpěvu cikád.

<img src="/assets/images/sagunto/6.jpg">

<img src="/assets/images/sagunto/7.jpg">

### Křížová cesta 

Při bloumání městem jsme tak narazily na místní *calvario*, což je cik cak se do kopce linoucí stezka vedoucí k malému kostelíku. **Zastávky podél ní značí jednotlivé fáze Ježíšovy křížové cesty**. Tohle místo se vymyká svému okolí hlavně tím, že je celé natřené bílou barvou, takže za letního slunka září do dálky.

<img src="/assets/images/sagunto/2.jpg">

<img src="/assets/images/sagunto/3.jpg">

<img src="/assets/images/sagunto/5.jpg">

Co mě zaujalo v Saguntu jsou nádherně **rozkvetlé ibišky**, na které narazítetéměř všue během procházky starým městem a částečně i židovskou čtvrtí. Ta je dalším z mnoha částí města, které můžete zvládnout projít i přesto, že je všude jinde zavřeno.

<img src="/assets/images/sagunto/10.jpg">

<img src="/assets/images/sagunto/1.jpg">

<img src="/assets/images/sagunto/12.jpg">

### Na kolik to přijde
Zpáteční cesta z Valencie z Nord Station vlakem do Sagunta přijde na cca 8€. Oběd si pořídíte do 10€, pokud sejdete níž pod židovskou čtvrť.

Čím blíž jste k historickým památkám, tím větší je pravděpodobnost, že narazíte na dražší restaurace a podniky číhající na neznalé turisty. Ale pokud chcete vyzkoušet <a href="https://www.restaurantarrels.com/">Michelin restauraci, i tu v Saguntu najdete</a>.