---
layout: post
title:  "Po strmých stopách historie rodiny Borgiů"
author: leni
categories: [ Španělsko, Evropa, historie ]
image: assets/images/xativa/xativa7.JPG
---
Pohybujete-li se po Španělsku v srpnu a ještě ke všemu kolem týdne, kteří tu místní pamatují jako jeden z nejteplejších za posledních pár let, jste rádi, když vám na výlet prší. A jste dvakrát tak rádi, když se vydáte do míst, kde je hlavní turistickou atrakcí hrad tyčící se na kopci. 

Na nádraží v městečku Xàtiva nás tak přivítal drobný deštík. Nějak jsme si ho za celých 40 minut cesty vlakem z Valencie nevšimly. Po předchozím výletu do Sagunta, kdy nás slunce doprovázelo i ve stínu, jsme to s A., která mi tu dělala společnost zatímco můj Amík trénuje basketbal, ale celkem s povděkem přivítaly.

<a href="https://xativaturismo.com/">Xàtivu</a> najdete na východě Španělska asi 25 km od pobřeží Středozemního moře. Během středověku se tu pohybovali muslimové a Xàtiva z toho benefitovala hned několika způsoby. Arabové sem přivezli technologii výroby papíru a ve 12. století byla lokalita známá svými školami a vzdělanci.

<img src="/assets/images/xativa/xativa2.JPG">

Poté ale přišla doba reconquisty, kdy se poloostrova ujali křesťané, a Xàtiva se stala kolébkou jedné z **nejznámějších španělských renesančních rodin - Borgiů**.

Pokud si stejně jako já nic z dějepisu nepamatujete, mohlo by vás zajímat, že tahle rodina měla poměrnou nehezkou pověst - upláceli, vyznávali nepotismus, ale špatnou pověst si vysloužili hlavně kvůli tehdejšímu mravnímu úpadku církve (jeden z Borgiů to dotáhl až na papeže) a úkladným vraždám.

Během války o španělské dědictví na počátku 18. století, bylo město obléháno, dobyto, vypáleno a aby toho nebylo málo, i přejmenováno na San Felipe.  Za vše mohl tehdy Filip V. Španělský. Jeho obraz najdete v místním muzeu, kde visí obrácen hlavou dolů jako připomínka, že na panovníkovy činy nikdo v Xàtivě nezapomněl. Ostatně, **kvůli kompletnímu vypálení města se lokálním dosud přezdívá "socarrats", což znamená "grilovaní lidé"**.

### Malebnými uličkami až k latrínám

Dostat se k pevnosti je trochu výšlap, ale po asfaltce se po vrstevnicích dostanete do cíle pohodlně a kolena vás z toho bolet nebudou tam ani zpátky (vyzkoušeno za vás). Nebo můžete využít turistický vláček, který projíždí městem. Jen si ho, prosím vás, všimněte dřív, než až se dosápete do cílové rovinky, jako jsme to omylem udělaly my dvě...

<img src="/assets/images/xativa/xativa3.JPG">

<img src="/assets/images/xativa/xativa4.JPG">

El Castell de Xàtiva je dvojitá pevnost, jejíž architektonický styl se vyvíjel podle toho, jak a koho sem zavlál čas a bezpočet bitev. Hradní zdi a věže tak nesou známky islámské a gotické architektury, i přesto, že původ pevnosti sahá do iberijských a románských dob.

<img src="/assets/images/xativa/xativa6.JPG">

Navštívit se dají obě části hradu - Castell Menor a Castell Major. Zatímco jeden byl výhradně sídlem královny, druhý sloužil jako základna pro vojsko a jeho potřeby.

<img src="/assets/images/xativa/xativa8.JPG">

Kromě jiných tudy prošel a svá tažení plánoval kartaginský generál Hannibal, jehož žena, princezna Himilce, mu tu měla dle legendy porodit syna kolem roku 218 před Kristem. O jeho legendárních válečných slonech tu není ale ani zmínka...

<img src="/assets/images/xativa/xativa12.JPG">

Pevnost se tyčí nad městem a ze všech stran je tu úžasný výhled do širokého okolí. 

<img src="/assets/images/xativa/xativa9.JPG">

Kromě obou věží se dochovalo i místní vězení, kousek stájí, kaple, a to, co každý hradní obyvatel potřebuje nejvíce - latríny. Respektive díry do latrín, dřevo je, hádám, novějšího data...

Xà







<img src="/assets/images/xativa/xativa10.JPG">

<img src="/assets/images/xativa/xativa11.JPG">




<img src="/assets/images/xativa/xativa1.JPG">