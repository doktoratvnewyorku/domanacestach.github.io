---
layout: post
title:  "ReMarkable 2 je opravdu remarkable, s drobným ale..."
author: leni
categories: [doktorát, gadgets]
image: assets/images/rm2/remarkable2rec.jpg

---

<a href="https://remarkable.com/">Remarkable 2</a> (dál jako RM2) je tablet využívající e-ink technologii (jako Kindle), s tím rozdílem, že umožňuje i psaní, které pocitově připomíná psaní na běžný papír. Výrobce ho marketuje hlavně jako nástroj, co pomáhá přemýšlet a maximalizuje produktivitu skrz minimalismus. Pro mě to je skvělá pomůcka ke čtení a poznámkování v jednom, která mi šetří oči, neodvádí mou pozornost skrz notifikace a ještě k tomu vypadá profesionálně.

Tenhle článek je **přehled toho, co Remarkable 2 umí a neumí**. Pokud zvažujete jeho koupi a máte podobný pracovní proces jako já (viz konec článku), bude se vám líbit. Ostatní mi nejspíš dají zapravdu s tím drobným "ale".

---

#### Jak se na ReMarkable 2 píše
Odbyde mi si to hnedka zkraje, ju? Nekecali, **psaní na ReMarkable je opravdu jako psaní na papíře**. Zejména tužka a mikrotužka aka pentilka aka "mechanical pencil" vašemu mozku připomene, jaké to bývalo před dobou ťukání do klávesnice. A že je to fajn připomenutí. 

RM2 má k dnešku k dispozici **8 různých typů psacího média zahrnující od kuličkového pera přes tužku až po kaligrafické pero**. Kromě zmíněné tužky žádný ze zbylých možností, co RM2 nabízí, mi už tolik nepřipomíná pocit psaní na papír, ale pořád to má daleko od pocitu psaní na sklo, jak si to pamatuju z iPadu.

Každý typ psací potřeby má tři různé tloušťky stopy a k výběru jsou i tři barvy - černá, šedá a bílá. Zvýraňovač má jen jednu barvu, která se v exportu změní do žluté (jako má defaultně nastavený Adobe Acrobat Reader).

<img src="/assets/images/rm2/typeface.jpg">
*Takhle vypadají různé možnosti psaní a jak se pak chovají vyexportované jako PDF.*

První generace ReMarkable byla pověstná špatnou odezvou, ale druhá generace tuhle reputaci rozhodně napravila. **Odezva při psaní je výborná**, nemá zpoždění, inkoust reaguje okamžitě a velmi přesně na to, co píšete. Pro psaní poznámek je ReMarkable srovnatelný s papírovým sešitem, diářem či čímkoliv jiným, co používáte pro psaní. **Mně na něm vyhovuje hlavně to, že můžu mít několik sešitů v jednom přístroji** a nemusím se tak trápit, že doma zapomenu zrovna ten, kde mám poznámky na poradu, na kterou jdu. 

##### Stylus & guma
Stylus si stejně jako tablet samotný prošel vývojem také (o tom, proč je IMHO blbost si kupovat druhou generaci, píšu níž). Já si pořídila tu první. Dle parametrů je první lehčí (15g) než druhá generace (19g) a kromě vestavěné gumy mu nechybí nic, co bych nějak postrádala. Naopak mně přijde šedá a jakoby písková povrchová úprava pera fajn a i díky drážce na spodní straně stylu dobře sedí v ruce. Super věc je magnet, který stylus připne k tabletu. Šance, že ho ztratíte, se tak dost minimalizuje.

**Stylus vnímá naklonění hrotu a rozmanitou škálu tlaku**, což se hodí zejména pro kreslení a kouzlení s kaligrafickým perem a podtrhává to (pun intended!) zážitek psaní v ruce.

<img src="/assets/images/rm2/points.jpg">
*Hroty jsou vyměnitelné a dostanete jich 9 do foroty. Dle výrobce má každý vydržet 2 až 6 měsíců dle toho, jako moc velcí pisálci jste.* 

Vlastní zmínku si zaslouží **gumování**. S příchodem RM2 se vylepšil i stylus a protože jinak než zpěněžením všeho ten kapitalismus nevybudujete (#sarkasmus), výrobci přidali do konce nového stylu <a href="https://remarkable.com/store/configure?step=marker">Marker Plus</a> gumu. Respektive je to senzor, co ví, že má gumovat, ale na víc detailů se mě neptejte, zas tolik tomu nerozumím. Tahle drobná legrace stojí o $50 víc než původní Marker. A to i přesto, že gumování je vbudované přímo do tabletu a za mě funguje báječně.

**Gumovat můžete na třech úrovních:** hrot pera se chová jako guma (hodí se na drobné chyby); gumovat můžete selekcí (celá slova, větší kusy textu či kresby); a nakonec můžete vymazat celou stránku jedním klikem. Stojí to pár ťuknutí na rozhraní, ale IMHO to bolí míň než vysolit 50 babek ¯\_(ツ)_/¯

#### Jak se na ReMarkable 2 čte
RM2 podporuje **prozatím jen dva formáty, a to PDF a ePub**. Osobně mi to nepřijde na škodu, protože většinu toho, co čtu, mám právě v jednom ze dvou formátů. Chápu ale že pokud jste zvyklí na MOBI nebo pracujete s Word dokumenty, může to být nepříjemnou překážkou, protože se to obejít nedá (zkoušela jsem to).

Dokumenty v obou zmíněných formátech se čtou příjemně, byť **PDF by mohlo mít defaultní velikost o pár pixelů větší**. Akademické články se v RM2 dají číst, poznámkovat a zvýrazňovat bez větších problémů. Knížky v PDF formátu se díky větší velikosti písma čtou líp než akademické články, ale trochu si myslím, že tam je na vině úzus, jakým se akademické publikace formátují (tj. hodně zhuštěného textu). RM2 nepodporuje odkazy v rámci dokumentu, takže pokud jste zvyklí si proklikávat reference (např. <a href="https://www.acm.org/publications/authors/reference-formatting">ACM styl formátování číslem</a>), ReMarkable v tomhle není kamarád.

<img src="/assets/images/rm2/pdfvelikost.jpeg">
*Takhle se chová PDF (akademický článek), když se s s ním pomocí "pinch gesture" zazoomuje od min do max. Dokument se dá prsty posouvat do libovolného směru.*

**ePub má mnohem přijatelnější defaultní velikost písma**. Font záleží na formátování daného dokumentu a dá se měnit spolu s odsazením, prokladem a tak dále přímo v ReMarkable (podobně jako v Kindle). RM2 nechává po straně stránky volné místo na poznámky v obou formátech, což se hodí na psaní poznámek přímo do dokumentu. Záložky ReMarkable 2 nevede.

**Stejně jako v PDF i v ePub se dá hledat podle klíčového slova, dokument nastavit do pohledu na šírku, poslat jednu či více stránek e-mailem ve formátu PDF, SVG nebo PNG.** Listovat knížkou, článkem nebo jakýmkoliv dokumentem se dá skrze zobrazení přehledu všech stránek (viz. obrázek vpravo dole). Tady se dá taky označit libovolné množství stránek a poslat je e-mailem v jednom souboru (PDF funguje skvěle; SVG a PNG jsem nezkoušela). 

<img src="/assets/images/rm2/epuball.jpeg">

ReMarkable 2, narozdíl od nejnovějších čteček nemá vbudované světlo. Přes den to nevadí, ale na večerní čtení nebo práci doporučuju rozhodně sedět u lampičky. A nebo nepracovat do noci ¯\_(ツ)_/¯

#### Export poznámek
Hodně potenciálních uživatelů se ptá na **export poznámek a jak to vypadá s jejich použitelností dál**. RM2 umí export na několika úrovních a jak moc jsem nadšená z některých jeho možností, tak v jiných ReMarkable už od první generace trochu pokulhává, a pro někoho to může být jeden z důvodů, proč si ho nepořídit.

Z ReMarkable 2 se dá **exportovat ve třech formátech: PDF, PNG a SVG**. Modří už to tuší, ale **jakékoliv poznámky vepsané do PDF budou exportovány v podobě bitmapy**. Překlad: v exportované verzi se to, co napíšete do PDF, nebude chovat jako text, ale jako obrázek. Nedá se tak označit,  kopírovat či jinak se k dané poznámce chovat jako k textu.

<img src="/assets/images/rm2/download.PNG">
*Takhle to vypadá ve vyexportovaném PDF. Text se dá dále libovolně označovat v Adobe Readeru, ale mé rukou psané poznámky už jsou nesmazatelnou a neoznačitelnou součástí dokumentu.*

##### Převod psaného textu
Zkusila jsem malý experiment, abych zjistila, jak se ReMarkable chová, při převodu psaného textu z češtiny. Kromě převodu jako takového, jsem vyzkoušela i jak ne/rozumí formátování, jak ne/rozumí rovnicím, a jak vypadá posílání převedených poznámek e-mailem.

<img src="/assets/images/rm2/prepsanytext.jpeg">
*Malý experiment s převodem psaného textu*

**Převod do češtiny je téměř perfektní** (že píšu místy jako prase, není problém RM). Formátování se převedlo téměř bez chyby (RM2 nezvládá dva sloupce textu, chápe je jako jeden text, viz seno-sláma seznam). **V e-mailu vypadá formátování lépe**, ale to je IMHO jen proto, jak se text e-mailu formátovaný díky většímu prokladu mezi řádky. **Co je problém, jsou rovnice a cokoliv, co RM, respektive OCR, nevnímá jako text** (ani smajlíci neprošli). RM2 nechápe, co má například dělat s odmocninou a umocňováním, zato byl ale schopný odhalit složenou závorku, byť ji v převodu umístil špatně.

#### "Cloud" a synchronizace s PC
**ReMarkable má mobilní i desktop aplikaci**, jejichž funkce je primárně jako správce obsahu v ReMarkable. **Synchronizace napříč aplikací a přístrojem je téměř okamžitá** (to platí i pro export souborů a poznámek e-mailem). Dokud internet frčí, nemusíte připojovat ReMarkable k počítači.

<img src="/assets/images/rm2/spravce.PNG">
*Správe nabízí stejné možnosti jako rozhraní v ReMarkable, jen přesun, přejmenování a manipulace s větším počtem souborů je pohodlnější.*

Pokud přeci jen potřebujete RM2 k počítači připojit, musíte nejdřív v nastavení tabletu nastavit, že chcete spustit *USB web interface*. V prohlížeči pak zadáte http://10.11.99.1. Soubory tímhle způsobem můžete do RM nejen nahrát, ale i je odtud stáhnout. Tím to hasne. IMHO ideální záležitost pro ty, kdo preferují nemít ReMarkable připojený k internetu vůbec #privacy.

<img src="/assets/images/rm2/cloud.jpg">

Co se týče místa, **Remarkable poskytuje 8GB, respektive funkčně asi 7GB k dispozici**. Jen pro porovnání, Kindle Touch má 4GB a Amazon uvádí, že je to ekvivalent 3000 knížek. Nedokážu si tak představit, že někomu někdy dojde v ReMarkable místo, nebo aspoň to nebude jen tak brzy... 

##### Čtení článků z webu
ReMarkable 2 avizuje <a href="https://remarkable.com/#Reading_on_reMarkable">"Read web articles on reMarkable with a click"</a> a dost lidí se ptá, po prohlížeči, který RM 2 používá. **ReMarkable 2 nemá prohlížeč a ani žádnou další aplikaci k prohlížení webu** (jako třeba <a href="https://www.boox.com/noteair">Onyx Boox</a>, který nabízí cokoliv běžícího na Androidu). Čtení článků z webu znamená, že <a href="https://chrome.google.com/webstore/detail/read-on-remarkable/bfhkfdnddlhfippjbflipboognpdpoeh?hl=en">plugin v Chromu</a> pošle danou stránku skrze cloud do ReMarkable, kde si jí pak přečtete. Ač je to hezká funkce, **RM2 nedělá úplně dobrou službu s vytěžením metadat o datu publikování a autorech článku**. Oboje z nějakého důvodu vůbec nepřevede. 

#### "Fíčury", se kterými se ještě sžívám
I přesto, že je RM2 hodně minimalistický, poskytuje spoustu funkcionalit, se kterými se ještě pořád sžívám. Buď je pro svou práci nepotřebuju, nevzpomenu si na ně, nebo mi nepřijdou (zatím) použitelné.

##### LiveView (Beta)
Tohle je prima funkcionalita, **pokud pracujete v týmu a potřebujete ukázat soubory v Remarkable 2 live**. Defacto spustíte tuhle funkci pro daný sešit či dokument a na počítači, kde máte nainstalovanou desktop aplikaci ReMarkable, se ukáže live preview toho, co děláte na tabletu. 

##### Kopírování & Vrstvy
V rámci dokumentu můžete kopírovat a libovolně zvětšovat a zmenšovat, co napíšete či nakreslíte. Stejně tak můžete využít vrstev (podobně jako třeba ve Photoshopu). Já k těmhle funkcionalitám nemám zatím využití, ale dokážu si představit, že to pomáhá při kreslení a jiných více kreativních úkonech.

<img src="/assets/images/rm2/poznamka.jpeg">

##### Šablony
**ReMarkable nemá jen jednu nebo dvě šablony, v současnosti jich má 47** a zahrnují od linkovaného "papíru" přes čtverečkovaný, s malými okraji, s velkými okraji až po týdenní plánovače. Co mi přijde unikátní jsou pak šablony s perspektivou, kaligrafičtí pomocníci, storyboardy, a dokonce i notové sešity pro kytaru, piano a další hudební nástroje. 

---
#### Popis toho, jak pracuju já a proč jsem si ReMarkable 2 pořídila
>**Jsem stará škola a nejlíp se mi přemýšlí psaním v ruce.** Při čtení si píšu poznámky přímo do textu, podrthávám a jiným způsobem "znesvěcuju" knížky papírové i ty elektronické. Mám výrazně vyvinutou vizuální paměť a pokud si něco v textu zvýrazním, pamatuju si nejen, co to bylo, ale zhruba i kde na stránce se to nacházelo. Je jedno, jestli je to barevně nebo černobíle. I přesto, že jsem akademik, **citační manažery jako Zotero nebo Mendeley používám jen jako databázi článků**, které čtu nebo které jednou číst chci (akademický humor...). Anotace (do PDF i v ruce) píšu minimálně a když už, tak ve znění "zajímavé", "tohle zmiňuje XY v xy", apod. **Reference dělám ručně nebo s pomocí pluginů** Paperpile pro Word. Většinu souborů, se kterými pracuju, mám pak na Google Drive. 
>
>Když jsem ve formě, **přečtu nebo projdu 5 akademických článků za den (cca 60 stránek v průměru) nebo tak 40 stran knížky**. V jednom týdnu mám tak 3 takhle dobré dny. Neflexuju, to je jen realita mých akademických dnů. **Psaní pro mě funguje jako "dumping ground", kdy jde všechno z hlavy ven**. Kromě pracovních textů neustále něco píšu - poznámky o tom, co jsem někde viděla a četla, nápady na projekty, plánování, deník, apod. 
>
>**Hodně (vážně hodně) času trávím u počítače**, proto nikdy nebudu chtít koukat do dalšího displeje, pokud nemusím. Moje oči dostávají **velký nápor modrého světla** každý den a fajn to není. Sedím u všeho většinou jako "tatar", což je můj odvěký problém, který žádná z kancelářských židlí zatím nevyřešila. Kombinací všech zmíněných parametrů se mi **během jara poměrně často objevovaly bolesti hlavy z přetažení a přetížení očí a krční páteře**. I proto preferuju e-ink čtečky do ruky, přenosné a bez displeje s modrým světlem. Navíc mám často pozornost typu <a href="https://www.youtube.com/watch?v=Faa2dHJNFqQ">"hele, veverka"</a> (nemám ADHD, jen ustavičné FOMO), takže cokoliv, co má notifikace a připojení k internetu je pro mě a mou produktivitu zlo.
>
>Než jsem si pořídila RM2 léta jsem používala <a href="https://www.amazon.com/Kindle-Touch-e-Reader-Touch-Screen-Wi-Fi-Special-Offers/dp/B005890G8Y">Kindle Touch</a> a nejnověji pak <a href="https://www.amazon.com/All-new-Kindle-Paperwhite-Waterproof-Storage/dp/B07CXG6C9W">Kindle Paperwhite</a> (oboje s dotykovým ovládáním). Prošel mi rukou iPad (bez stylu), ale využívala jsem ho jako prodlouženou ruku telefonu nebo počítače. Čtení na něm šlo, ale oči bolely. Loni jsem si pro psaní pořídila <a href="https://www.moleskine.com/en-us/shop/moleskine-smart/">Moleskine Smart</a> s perem s infračervenou kamerkou jako předstupeň RM.
